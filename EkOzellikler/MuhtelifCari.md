## Muhtelif Cari

Muhtelif cari, işletmenin belirli bir müşteri veya tedarikçi ile düzenli ilişki kurmadan gerçekleştirdiği tek seferlik veya düzensiz işlemleri takip etmek için kullanılan bir hesap türüdür. 
Belirli bir kişi veya kurum adına açılmamış genel cari hesap olarak da düşünülebilir. 
Bu hesap, genellikle küçük tutarlı işlemler, geçici kayıtlar veya kimliği net olmayan işlemlerin takibi için kullanılır.

Muhtelif cari kullanımları:
	- Tek Seferlik İşlemler: Düzenli çalışılmayan müşterilerle veya tedarikçilerle yapılan işlemler.
	- Geçici Kayıtlar: İşlem detayları daha sonra netleştirilecek ödemeler veya tahsilatlar.
	- Toplu İşlemler: Birden fazla kişi veya kurumdan gelen küçük tutarlı tahsilatlar.

Örneğin:
E-ticaret sitelerinde firmamızın ürünlerini satıyoruz. Herhangi bir kişi ürünümüzü satın aldığında ve bu döngü sürekli halde devam ettiğinde, bir ürünü birden fazla kişi bir kereliğine alabilir ve biz bu kişileri müşterimiz olarak açmak istemeyebiliriz. 
Çünkü: ödemelerini biz asıl anlaşmalı firmamız olan e-ticaret sitelerinden almaktayız. 
O yüzden e-ticaret firmasını, cari kartı içeriğinde yer alan muhtelif cari özelliğimizi aktif ederek muhtelif cari olarak açabiliriz.
(Müşteri/Satıcı kartının içine girelim ve Muhtelif Cari özelliğini aktif edelim.) 

Muhtelif Cari Kullanımının Avantajları:

- Tek seferlik veya düzensiz işlemleri kayıt altına almak için yeni bir cari hesap açmaya gerek kalmadan işlem sürecini hızlandırarak pratik bir takip sağlar.
- Cari hesap yapısında düzenlilik ve temiz bir kayıt sistemi oluşturur.
- Aracı firmalarla çalışıldığında, aramızdaki finansal ilişkilerin kolay ve pratik takip edilmesini sağlayarak tahsilatların toplu şekilde takip edilmesine olanak sağlar.

### Muhtelif cari kartı nasıl açılır?

Müşteri/Satıcı kartı açarken Muhtelif Cari özelliğini seçerek muhtelif cari kartımızı tanımlayabiliriz.
Muhtelif cari kartlarında giriş yaparken carinin bilgilerini girmemiz gerekmektedir. 
(Muhtelif Vergi numarası, muhtelif cari adı, muhtelif adres, muhtelif tel bilgilerinin doldurulması gerekmektedir.)
